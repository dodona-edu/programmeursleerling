Een "first-in-first-out" (FIFO) structuur, ook wel
"queue" geheten, is een list waarbij steeds nieuwe elementen aan het
einde worden toegevoegd, terwijl elementen vanaf het begin van de list
verwijderd en verwerkt worden. Schrijf een programma dat een queue
verwerkt. Het programma bestaat uit een loop. In de loop wordt de
gebruiker om input gevraagd. Als de gebruiker alleen op de `Enter` toets
drukt, eindigt het programma. Als de gebruiker iets anders intoetst,
behalve als het een enkel vraagteken ($?$) is, voegt het programma
hetgeen de gebruiker heeft ingevoerd als nieuw element aan het einde van
de queue toe. Als de gebruik een enkel vraagteken ingeeft, "popt" het
programma het eerste element van de queue en toont het. Houd er rekening
mee dat de gebruiker een vraagteken kan ingeven terwijl de queue leeg
is.
