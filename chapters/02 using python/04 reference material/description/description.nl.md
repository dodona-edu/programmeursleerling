Naast dit boek zul je af en toe een Python referentie willen raadplegen.
Dat gaat het gemakkelijkste via Internet. Zoek op "Python" met een korte
omschrijving van wat je wilt, en je zult meteen links vinden die
rechtstreeks naar de Python handboeken leiden (ze zijn te vinden op
<http://docs.python.org>). Je kunt zelfs links vinden naar sites waarbij
iemand precies uitlegt hoe je een programmeerprobleem oplost. Hoewel
zulke sites heel prettig zijn als je Python problemen probeert op te
lossen in de praktijk, leer je er weinig van. Dus ik raad je aan dit
soort sites te vermijden zolang je aan het leren bent.

Wanneer je Python installeert, wordt er meestal ook een handboek
ge√Ønstalleerd in een `Doc` folder onder de Python folder. Die kun je
gebruiken als je niet met Internet verbonden bent.

Als je nog een boek wilt gebruiken naast dit boek, en je hebt geen
problemen met Engels, dan beveel ik het klassieke boek *Think Python:
How to Think Like a Computer Scientist* van Allen B. Downey aan, gratis
verkrijgbaar via <http://greenteapress.com/wp/>. Een Python 3 versie van
dit boek is sinds 2016 beschikbaar. Het grootste verschil met mijn boek
wat betreft inhoud is dat mijn boek meer opgaves bevat, meer gericht is
op mensen voor wie programmeren volledig nieuw is, en een aantal
belangrijke onderwerpen bespreekt die Downey weglaat, zoals een
uitgebreide bespreking van bestandsverwerking.

Naast dit boek en soortgelijke boeken, bestaan er ook open video
cursussen. Zelf geloof ik niet dat je goed kunt leren programmeren door
naar een video te kijken. De enige manier om te leren programmeren is
het te doen.

In dit boek heb ik ook een lijst met veelvoorkomende problemen die je
kunt tegenkomen bij het schrijven en draaien van Python programma's, en
mogelijke oplossingen voor deze problemen, opgenomen in appendix
<a href="#ch:troubleshooting" data-reference-type="ref" data-reference="ch:troubleshooting">29</a>).
